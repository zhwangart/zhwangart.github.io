<!DOCTYPE html>
<html lang="en">

<head>
  <meta charset="utf-8">
  <meta name="viewport" content="width=device-width, initial-scale=1, maximum-scale=1">
  
  
  <meta name="keywords" content="滕王阁序,王勃,初唐四杰,Hexo,Ocean,HTML5,CSS3,UI,zhwangart,设计,WEB前端,摄影,数学家">
  
  
  <meta name="description" content="情由景生，写景是为抒情、景、情相互渗透，水乳交融。浑然天成，恰似行云流水，挥洒自如，自然流畅。">
  
  <title>
    滕王阁序 |
    
    数学家
  </title>
  <!-- Icon -->
  <link rel="apple-touch-icon" sizes="57x57" href="/icon/apple-touch-icon-57x57.png">
  <link rel="apple-touch-icon" sizes="72x72" href="/icon/apple-touch-icon-72x72.png">
  <link rel="apple-touch-icon" sizes="76x76" href="/icon/apple-touch-icon-76x76.png">
  <link rel="apple-touch-icon" sizes="114x114" href="/icon/apple-touch-icon-114x114.png">
  <link rel="apple-touch-icon" sizes="120x120" href="/icon/apple-touch-icon-120x120.png">
  <link rel="apple-touch-icon" sizes="144x144" href="/icon/apple-touch-icon-144x144.png">
  <link rel="apple-touch-icon" sizes="152x152" href="/icon/apple-touch-icon-152x152.png">
  <link rel="apple-touch-icon" sizes="180x180" href="/icon/apple-touch-icon-180x180.png">
  <link rel="apple-touch-icon" sizes="167x167" href="/icon/apple-touch-icon-167x167.png">
  
    <link rel="shortcut icon" href="/favicon.ico">
    
  
<link rel="stylesheet" href="/css/style.css">

  
  
<link rel="stylesheet" href="/fancybox/jquery.fancybox.min.css">

  
  
<script src="/js/pace.min.js"></script>

<meta name="generator" content="Hexo 5.2.0"><link rel="alternate" href="/atom.xml" title="数学家" type="application/atom+xml">
</head>

<body>
  <main class="content">
    <section class="outer">
  <article id="post-Preface_to_Tengwang_Pavillion" class="article article-type-post" itemscope
  itemprop="blogPost" data-scroll-reveal>

  <div class="article-inner">
    
    <header class="article-header">
      
  
  <h1 class="article-title" itemprop="name">
    滕王阁序
  </h1>
  
  


    </header>
    

    
    <div class="article-meta">
      <a href="/2012/12/31/Preface_to_Tengwang_Pavillion/" class="article-date">
  <time datetime="2012-12-31T08:16:46.000Z" itemprop="datePublished">2012-12-31</time>
</a>
      
    </div>
    

    
    
    

    <div class="article-entry" itemprop="articleBody">
      
      
      
        <p>王勃（约650——676年），唐代诗人。汉族，字子安。绛州龙门(今山西河津)人。王勃与杨炯、卢照邻、骆宾王齐名，世称“初唐四杰”，其中王勃是“初唐四杰”之首。</p>
<hr>
<p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<a id="more"></a>

<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿；临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</p>
<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p>
<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p>
<p>滕王高阁临江渚，佩玉鸣鸾罢歌舞。<br>画栋朝飞南浦云，珠帘暮卷西山雨。<br>闲云潭影日悠悠，物换星移几度秋。<br>阁中帝子今何在？槛外长江空自流。</p>

      
    </div>
    <footer class="article-footer">
      <a data-url="https://zhwangart.com/2012/12/31/Preface_to_Tengwang_Pavillion/" data-id="cl6z0e099001wfwwbdj7adtx0" class="article-share-link">
        分享
      </a>
      
<ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%BB%95%E7%8E%8B%E9%98%81%E5%BA%8F/" rel="tag">滕王阁序</a></li></ul>

    </footer>

  </div>

  
  
<nav class="article-nav">
  
  <a href="/2013/03/08/Next_year_on_this_day/" class="article-nav-link">
    <strong class="article-nav-caption">前一篇</strong>
    <div class="article-nav-title">
      
      明年的今天
      
    </div>
  </a>
  
  
  <a href="/2012/12/21/Bye-2012/" class="article-nav-link">
    <strong class="article-nav-caption">后一篇</strong>
    <div class="article-nav-title">再见 2012</div>
  </a>
  
</nav>

  

  
  
  
<div class="gitalk" id="gitalk-container"></div>

<link rel="stylesheet" href="https://unpkg.com/gitalk/dist/gitalk.css">


<script src="https://unpkg.com/gitalk/dist/gitalk.min.js"></script>


<script src="https://cdn.bootcss.com/blueimp-md5/2.10.0/js/md5.min.js"></script>

<script type="text/javascript">
  var gitalk = new Gitalk({
    clientID: 'b056dd67631a756522c0',
    clientSecret: '05c597da836f12ac1c7a37f1191d729ae14f5886',
    repo: 'gitalk',
    owner: 'zhwangart',
    admin: ['zhwangart'],
    // id: location.pathname,      // Ensure uniqueness and length less than 50
    id: md5(location.pathname),
    distractionFreeMode: false,  // Facebook-like distraction free mode
    pagerDirection: 'last'
  })

  gitalk.render('gitalk-container')
</script>

  

</article>
</section>
    <footer class="footer">
  <div class="outer">
    <div class="float-right">
      <ul class="list-inline">
  
  <li><i class="fe fe-smile-alt"></i> <span id="busuanzi_value_site_uv"></span></li>
  
  <li><i class="fe fe-bookmark"></i> <span id="busuanzi_value_page_pv"></span></li>
  
</ul>
    </div>
    <ul class="list-inline">
      <li>数学家 &copy; 2022</li>
      
        <li>
          
            <a href="https://beian.miit.gov.cn/" target="_blank">京ICP备17054916号-2</a>
            
        </li>
      
      <li>Powered by <a href="http://hexo.io/" target="_blank">Hexo</a></li>
      <li>theme  <a target="_blank" rel="noopener" href="https://github.com/zhwangart/hexo-theme-ocean">Ocean</a></li>
    </ul>
  </div>
</footer>
  </main>
  <aside class="sidebar">
    <button class="navbar-toggle"></button>
<nav class="navbar">
  
  <div class="logo">
    <a href="/"><img src="/images/shark.svg" alt="数学家"></a>
  </div>
  
  <ul class="nav nav-main">
    
    <li class="nav-item">
      <a class="nav-item-link" href="/">首页</a>
    </li>
    
    <li class="nav-item">
      <a class="nav-item-link" href="/archives">归档</a>
    </li>
    
    <li class="nav-item">
      <a class="nav-item-link" href="/gallery">相册</a>
    </li>
    
    <li class="nav-item">
      <a class="nav-item-link" href="/favorites">收藏</a>
    </li>
    
    <li class="nav-item">
      <a class="nav-item-link" href="/about">关于</a>
    </li>
    
    <li class="nav-item">
      <a class="nav-item-link nav-item-search" title="搜索">
        <i class="fe fe-search"></i>
        搜索
      </a>
    </li>
  </ul>
</nav>
<nav class="navbar navbar-bottom">
  <ul class="nav">
    <li class="nav-item">
      <div class="totop" id="totop">
  <i class="fe fe-rocket"></i>
</div>
    </li>
    <li class="nav-item">
      
      <a class="nav-item-link" target="_blank" href="/atom.xml" title="RSS Feed">
        <i class="fe fe-feed"></i>
      </a>
      
    </li>
  </ul>
</nav>
<div class="search-form-wrap">
  <div class="local-search local-search-plugin">
  <input type="search" id="local-search-input" class="local-search-input" placeholder="Search...">
  <div id="local-search-result" class="local-search-result"></div>
</div>
</div>
  </aside>
  
<script src="/js/jquery-2.0.3.min.js"></script>


<script src="/js/jquery.justifiedGallery.min.js"></script>


<script src="/js/lazyload.min.js"></script>


<script src="/js/busuanzi-2.3.pure.min.js"></script>



<script src="/fancybox/jquery.fancybox.min.js"></script>





<script src="/js/tocbot.min.js"></script>


<script>
  // Tocbot_v4.7.0  http://tscanlin.github.io/tocbot/
  tocbot.init({
    tocSelector: '.tocbot',
    contentSelector: '.article-entry',
    headingSelector: 'h1, h2, h3, h4, h5, h6',
    hasInnerContainers: true,
    scrollSmooth: true,
    positionFixedSelector: '.tocbot',
    positionFixedClass: 'is-position-fixed',
    fixedSidebarOffset: 'auto',
  });
</script>



<script src="/js/ocean.js"></script>

</body>

</html>